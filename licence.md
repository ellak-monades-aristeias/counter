Άδεια δηµόσιας χρήσης για την Ευρωπαϊκή Ένωση
V.1.1
EUPL © Ευρωπαϊκή Κοινότητα 2007
Η παρούσα άδεια δηµόσιας χρήσης για την Ευρωπαϊκή Ένωση (η «EUPL»)1
ισχύει
για κάθε έργο ή λογισµικό (όπως ορίζονται παρακάτω) που καθίσταται διαθέσιµο υπό
τους όρους της παρούσας άδειας. Απαγορεύεται κάθε άλλη χρήση του έργου εκτός
από εκείνες που προβλέπονται δυνάµει της παρούσας άδειας (στο βαθµό που η εν
λόγω χρήση καλύπτεται από δικαίωµα, επί του έργου, του κατόχου της πνευµατικής
ιδιοκτησίας).
Το πρωτότυπο έργο καθίσταται διαθέσιµο βάσει των όρων της παρούσας άδειας όταν
ο χορηγός της άδειας (όπως ορίζεται παρακάτω) έχει θέσει την ακόλουθη σηµείωση
αµέσως µετά την ανακοίνωση σχετικά µε τα πνευµατικά δικαιώµατα για το
πρωτότυπο έργο:
Αδειοδοτείται υπό τους όρους της EUPL V.1.1
ή έχει εκφράσει µε οποιοδήποτε άλλο τρόπο την πρόθεσή του να χορηγήσει άδεια υπό
τους όρους της EUPL.
1. Ορισµοί
Στην παρούσα άδεια νοούνται ως:
- Άδεια: η παρούσα άδεια.
- Πρωτότυπο έργο ή λογισµικό: το λογισµικό που διανέµεται ή/και παρουσιάζεται στο
κοινό από τον χορηγό της άδειας υπό τους όρους της παρούσας άδειας, το οποίο κατά
περίπτωση διατίθεται είτε ως πηγαίος κώδικας ή και ως κώδικας µηχανής.
- Παράγωγα έργα: το έργο ή το λογισµικό που µπορούν να δηµιουργηθούν από τον
αδειούχο, µε βάση το πρωτότυπο έργο ή τροποποιήσεις του. Η παρούσα άδεια δεν
ορίζει ποιος είναι ο απαιτούµενος βαθµός της τροποποίησης ή της εξάρτησης από το
πρωτότυπο έργο, ώστε ένα έργο να χαρακτηρίζεται παράγωγο. Το ζήτηµα αυτό
ρυθµίζεται από το δίκαιο περί πνευµατικής ιδιοκτησίας που είναι εφαρµοστέο στη
χώρα η οποία ορίζεται στο σηµείο 15.
- Έργο: το πρωτότυπο έργο ή/και τα παράγωγα έργα του.
- Πηγαίος κώδικας: η αναγνώσιµη για τον άνθρωπο µορφή του έργου η οποία
προσφέρεται καλύτερα για µελέτη και επεξεργασία.

1
 EUPL: "European Union Public Licence" 
- Κώδικας µηχανής: κάθε κώδικας, ο οποίος, συνήθως µετά από διαδικασία
συµπίλησης, προορίζεται να εκτελεστεί από έναν ηλεκτρονικό υπολογιστή ως
πρόγραµµα.
- Χορηγός της άδειας: Το φυσικό ή νοµικό πρόσωπο που διανέµει ή/και παρουσιάζει
στο κοινό το έργο υπό τους όρους της άδειας.
- Συντελεστής(ές): κάθε φυσικό ή νοµικό πρόσωπο που τροποποιεί το έργο υπό τους
όρους της άδειας ή που συµβάλλει µε άλλο τρόπο στη δηµιουργία παράγωγου έργου.
- Αδειούχος ή «Εσείς/Σας»: κάθε φυσικό ή νοµικό πρόσωπο που κάνει οποιαδήποτε
χρήση του λογισµικού υπό τους όρους της άδειας.
- ∆ιανοµή ή/και παρουσίαση στο κοινό: κάθε πράξη µε την οποία πωλούνται, δίδονται,
δανείζονται, εκµισθώνονται, διανέµονται, παρουσιάζονται στο κοινό, µεταδίδονται ή
µε άλλον τρόπο καθίστανται διαθέσιµα, επιγραµµικώς (on line) ή χωρίς σύνδεση (off
line), αντίγραφα του έργου ή παρέχεται πρόσβαση στις ουσιώδεις λειτουργικές
δυνατότητές του σε τρίτους, φυσικά ή νοµικά πρόσωπα.
2. ∆ικαιώµατα που παραχωρούνται µε την άδεια
Με την παρούσα άδεια ο χορηγός της άδειας Σας παραχωρεί για όλη τη διάρκεια
προστασίας της πνευµατικής ιδιοκτησίας επί του πρωτότυπου έργου άδεια
παγκόσµιας ισχύος, µη αποκλειστική, χωρίς καταβολή τελών εκµετάλλευσης
πνευµατικών δικαιωµάτων, δυνάµενη να εκχωρηθεί περαιτέρω, µε την οποία
µπορείτε:
- να χρησιµοποιείτε το έργο σε κάθε περίσταση και για όλες τις χρήσεις,
- να αναπαράγετε το έργο,
- να τροποποιείτε το πρωτότυπο έργο και να δηµιουργείτε παράγωγα έργα τα
οποία βασίζονται στο έργο,
- να παρουσιάζετε το έργο στο κοινό, συµπεριλαµβανοµένου του δικαιώµατος
διάθεσης ή έκθεσης του έργου ή αντιγράφων του στο κοινό και να προβαίνετε,
κατά περίπτωση, σε δηµόσια εκτέλεσή του,
- να διανέµετε το έργο ή αντίγραφά του,
- να δανείζετε και να εκµισθώνετε το έργο ή αντίγραφά του,
- να εκχωρείτε περαιτέρω άδεια επί του έργου ή επί αντιγράφων του.
Τα δικαιώµατα αυτά µπορούν να ασκηθούν σε κάθε µέσο, υλικό υπόστρωµα και
µορφότυπο, που είτε είναι ήδη γνωστά είτε θα επινοηθούν στο µέλλον, καθόσον αυτό
δεν προσκρούει στο εφαρµοστέο δίκαιο.
Στις χώρες όπου η νοµοθεσία αναγνωρίζει ηθικό δικαίωµα επί του έργου, ο χορηγός
της άδειας παραιτείται από την άσκησή του, στο βαθµό που επιτρέπεται από τη
νοµοθεσία, ώστε η χορήγηση άδειας επί των προαναφεροµένων περιουσιακών
δικαιωµάτων να παράγει πλήρως αποτελέσµατα.
Ο χορηγός της άδειας παραχωρεί στον αδειούχο, χωρίς καταβολή τελών
εκµετάλλευσης, µη αποκλειστικά δικαιώµατα χρήσης κάθε διπλώµατος ευρεσιτεχνίας
που ο πρώτος κατέχει, στο βαθµό που είναι αναγκαίος για την άσκηση των
δικαιωµάτων που χορηγούνται επί του έργου υπό τους όρους της παρούσας άδειας.
3. Παρουσίαση του πηγαίου κώδικα στο κοινό
Ο χορηγός της άδειας δύναται να διαθέτει το έργο είτε υπό µορφή πηγαίου κώδικα
είτε υπό µορφή κώδικα µηχανής. Εφόσον το έργο διατίθεται ως κώδικας µηχανής, ο
χορηγός της άδειας παρέχει επιπρόσθετα, µαζί µε κάθε αντίγραφο του έργου που
διανέµει, αντίγραφο του πηγαίου κώδικα του έργου αναγνώσιµο από ηλεκτρονικό
υπολογιστή ή υποδεικνύει, σε σηµείωση που ακολουθεί την ανακοίνωση σχετικά µε
τα πνευµατικά δικαιώµατα που επισυνάπτεται στο έργο, αποθετήριο όπου είναι
εύκολα και ελεύθερα προσπελάσιµος ο πηγαίος κώδικας για όσο χρονικό διάστηµα ο
χορηγός της άδειας εξακολουθεί να διανέµει ή/και να παρουσιάζει το έργο στο κοινό.
4. Περιορισµοί του δικαιώµατος πνευµατικής ιδιοκτησίας
Η παρούσα άδεια σε καµία περίπτωση δεν έχει σκοπό να στερήσει τον αδειούχο από
τη δυνατότητα να επωφεληθεί από οποιαδήποτε εξαίρεση ή περιορισµό των
αποκλειστικών δικαιωµάτων των δικαιούχων επί του πρωτοτύπου έργου ή του
λογισµικού, από την ανάλωση των εν λόγω δικαιωµάτων ή από άλλους
εφαρµοστέους περιορισµούς.
5. Υποχρεώσεις του αδειούχου
Η χορήγηση άδειας εκµετάλλευσης των ανωτέρω περιγραφοµένων δικαιωµάτων
υπόκειται σε ορισµένους περιορισµούς και υποχρεώσεις που επιβάλλονται στον
αδειούχο. Οι υποχρεώσεις αυτές είναι οι ακόλουθες:
∆ικαίωµα µνείας: ο αδειούχος τηρεί αµετάβλητες όλες τις ανακοινώσεις που
αναφέρονται στα πνευµατικά δικαιώµατα, τα διπλώµατα ευρεσιτεχνίας ή τα εµπορικά
σήµατα, καθώς και όλες τις ανακοινώσεις που αναφέρονται στην άδεια και στην µη
παροχή εγγυήσεων. Ο αδειούχος πρέπει να συµπεριλαµβάνει αντίγραφο των
ανακοινώσεων και της άδειας σε κάθε αντίγραφο του έργου που διανέµει ή
παρουσιάζει στο κοινό. Ο αδειούχος φροντίζει ώστε κάθε παράγωγο έργο να φέρει
εµφανή ανακοίνωση όπου θα δηλώνεται ότι το έργο έχει υποστεί τροποποίηση καθώς
και την ηµεροµηνία της τροποποίησης.
Ρήτρα «Copyleft»: Αν ο αδειούχος διανέµει ή/και παρουσιάζει στο κοινό αντίγραφα
του πρωτότυπου έργου ή των παραγώγων έργων που βασίζονται στο πρωτότυπο έργο,
η εν λόγω διανοµή ή/και παρουσίαση πραγµατοποιείται υπό τους όρους της παρούσας
άδειας ή µεταγενέστερης έκδοσης της παρούσας άδειας, εκτός εάν το πρωτότυπο
έργο διανέµεται ρητά µόνο βάσει της παρούσας έκδοσης της άδειας. Ο αδειούχος
(όταν καθίσταται χορηγός της άδειας) δεν µπορεί να προσφέρει ή να επιβάλει
συµπληρωµατικούς όρους ή προϋποθέσεις στο έργο και στο παράγωγο έργο που
αλλοιώνουν ή περιορίζουν τους όρους της άδειας.
Ρήτρα συµβατότητας: Αν ο αδειούχος διανέµει ή/και παρουσιάζει στο κοινό
παράγωγα έργα ή αντίγραφά τους βασισµένα τόσο στο πρωτότυπο έργο όσο και σε
άλλο έργο που έχει αδειοδοτηθεί δυνάµει συµβατής άδειας, µπορεί αυτή η διανοµή
ή/και παρουσίαση να πραγµατοποιηθεί υπό τους όρους της εν λόγω συµβατής άδειας. 
Για τους σκοπούς της παρούσας ρήτρας, ο όρος «συµβατή άδεια» αναφέρεται στις
άδειες που παρατίθενται στο προσάρτηµα που επισυνάπτεται στην παρούσα άδεια. Σε
περίπτωση που οι υποχρεώσεις του αδειούχου βάσει της συµβατής άδειας έρχονται σε
σύγκρουση µε τις υποχρεώσεις του στο πλαίσιο της παρούσας άδειας, υπερισχύουν οι
υποχρεώσεις της συµβατής άδειας.
∆ιάθεση του πηγαίου κώδικα: Όταν ο αδειούχος διανέµει ή/και παρουσιάζει στο
κοινό αντίγραφα του έργου, παρέχει ένα αναγνώσιµο από ηλεκτρονικό υπολογιστή
αντίγραφο του πηγαίου κώδικα ή υποδεικνύει αποθετήριο όπου ο εν λόγω κώδικας
διατίθεται εύκολα και ελεύθερα καθόλο το χρονικό διάστηµα κατά το οποίο ο
αδειούχος θα εξακολουθεί να διανέµει ή/και να παρουσιάζει το έργο.
Νοµική προστασία: Η παρούσα άδεια δεν παρέχει δικαίωµα χρήσης των εµπορικών
επωνυµιών, των εµπορικών σηµάτων, των υπηρεσιακών σηµάτων ή των ονοµάτων
του χορηγού της άδειας, εκτός εάν σύµφωνα µε εύλογες και συνήθεις πρακτικές
απαιτείται µνεία της προέλευσης του έργου και αναπαραγωγή του περιεχοµένου της
ανακοίνωσης σχετικά µε τα πνευµατικά δικαιώµατα.
6. ∆ιαδοχικοί δηµιουργοί
Ο αρχικός χορηγός της άδειας εγγυάται ότι τα πνευµατικά δικαιώµατα επί του
πρωτότυπου έργου που παραχωρούνται µε την παρούσα άδεια ανήκουν σε αυτόν ή
ότι του έχει δοθεί σχετική άδεια και ότι έχει την εξουσία και την ικανότητα να τα
παραχωρήσει υπό την παρούσα άδεια.
Κάθε συντελεστής εγγυάται ότι τα πνευµατικά δικαιώµατα επί των τροποποιήσεων
που επιφέρει στο έργο ανήκουν σε αυτόν ή ότι του έχει δοθεί σχετική άδεια και ότι
έχει την εξουσία και την ικανότητα να τα παραχωρήσει υπό την παρούσα άδεια.
Κάθε φορά που αποδέχεστε την άδεια, ο αρχικός χορηγός της άδειας και οι
διαδοχικοί συντελεστές Σας παραχωρούν άδεια για τα τµήµατα µε τα οποία έχουν
συµβάλει στο έργο, υπό τους όρους της παρούσας άδειας.
7. Μη παροχή εγγύησης
Το έργο τελεί υπό εξέλιξη, βελτιούµενο συνεχώς µε τη συµβολή πολυάριθµων
συντελεστών. ∆εν πρόκειται για ολοκληρωµένο έργο και κατά συνέπεια ενδέχεται να
περιέχει ελαττώµατα ή «σφάλµατα», εγγενή σε αυτόν τον τύπο ανάπτυξης
λογισµικού.
Για το λόγο αυτό, το έργο παραδίδεται υπό τους όρους της άδειας «ως έχει» και χωρίς
οποιαδήποτε εγγύηση ως προς το έργο, συµπεριλαµβανοµένων, ενδεικτικά, της
εµπορευσιµότητας, της καταλληλότητάς του για συγκεκριµένο σκοπό, της απουσίας
ελαττωµάτων ή σφαλµάτων, της ακρίβειάς του ή της µη προσβολής δικαιωµάτων
διανοητικής ιδιοκτησίας άλλων πλην του δικαιώµατος πνευµατικής ιδιοκτησίας, όπως
ορίζεται στο σηµείο 6 της παρούσας άδειας.
Η παρούσα δήλωση για µη παροχή εγγύησης αποτελεί συστατικό στοιχείο της άδειας
και συνιστά όρο για τη χορήγηση άδειας εκµετάλλευσης οποιουδήποτε δικαιώµατος
επί του έργου. 
8. Αποποίηση ευθύνης
Εκτός από περιπτώσεις ζηµιών που προκλήθηκαν εκ προθέσεως ή ζηµιών που
προκλήθηκαν άµεσα σε φυσικά πρόσωπα, ο χορηγός της άδειας σε καµία περίπτωση
δεν φέρει ευθύνη για οποιεσδήποτε, άµεσες ή έµµεσες, υλικές ή ηθικές ζηµίες, οι
οποίες προκύπτουν από την άδεια ή από τη χρήση του έργου, συµπεριλαµβανοµένων,
ενδεικτικά, ζηµιών από την απώλεια φήµης ή πελατείας, από διακοπή εργασιών, από
βλάβη ή δυσλειτουργία υπολογιστών, από απώλεια δεδοµένων ή από οποιαδήποτε
εµπορική ζηµία, ακόµα και σε περίπτωση που ο χορηγός της άδειας ήταν ενήµερος
σχετικά µε την πιθανότητα πρόκλησης τέτοιων ζηµιών. Ο χορηγός της άδειας είναι,
ωστόσο, υπεύθυνος βάσει της νοµοθεσίας για την ευθύνη σχετικά µε ελαττωµατικά
προϊόντα, εφόσον η νοµοθεσία αυτή εφαρµόζεται στο έργο.
9. Συµπληρωµατικές συµβάσεις
Κατά τη διανοµή του πρωτότυπου έργου ή παράγωγων έργων ενδέχεται να επιλέξετε
τη σύναψη συµπληρωµατικής σύµβασης για την προσφορά, έναντι αµοιβής,
υπηρεσιών υποστήριξης, εγγύησης, αποζηµίωσης ή εκπλήρωσης άλλων
υποχρεώσεων από ανάληψη ευθύνης ή/και άλλων υπηρεσιών συµβατών µε την
παρούσα άδεια. Αποδεχόµενοι, ωστόσο, τέτοιες υποχρεώσεις, ενεργείτε αποκλειστικά
για λογαριασµό Σας και υπ’ ευθύνη Σας και όχι για λογαριασµό του αρχικού χορηγού
της άδειας ή οποιουδήποτε άλλου συντελεστή και µόνον εφόσον συµφωνείτε να
αποζηµιώσετε, να υπερασπιστείτε και να απαλλάξετε κάθε συντελεστή από
οποιαδήποτε ευθύνη υπέχει ή από τη διεκδίκηση απαιτήσεων έναντί του εξαιτίας του
ότι έχετε αποδεχθεί τέτοια εγγύηση ή έχετε αναλάβει συµπληρωµατική ευθύνη.
10. Aποδοχή των όρων της άδειας
Μπορείτε να αποδεχθείτε τους όρους της παρούσας άδειας πατώντας το πλήκτρο στο
εικονίδιο «συµφωνώ», που βρίσκεται στο κάτω µέρος ενός παραθύρου όπου
εµφανίζεται το κείµενο της παρούσας άδειας ή επιβεβαιώνοντας τη συναίνεσή σας µε
οποιοδήποτε άλλο παρεµφερή τρόπο, σύµφωνα µε τους κανόνες του εφαρµοστέου
δικαίου. Εφόσον πατήσετε το εικονίδιο αυτό, δηλώνετε την σαφή και ανέκκλητη
αποδοχή εκ µέρους σας της παρούσας άδειας και όλων των όρων και προϋποθέσεών
της.
Παροµοίως, αποδέχεστε ανέκκλητα την παρούσα άδεια και το σύνολο των όρων και
προϋποθέσεών της εφόσον ασκήσετε οποιοδήποτε δικαίωµα Σας έχει χορηγηθεί
βάσει του σηµείου 2 της παρούσας άδειας, όπως όταν κάνετε χρήση του έργου,
δηµιουργείτε παράγωγο έργο ή διανέµετε ή/και παρουσιάζετε το έργο ή αντίγραφά
του.
11. Υποχρέωση πληροφόρησης του κοινού
Εφόσον διανέµετε ή/και παρουσιάζετε το έργο µε ηλεκτρονικά µέσα επικοινωνίας
(όταν π.χ. επιτρέπετε την τηλεφόρτωση του έργου από ιστότοπο), πρέπει το κανάλι ή
το µέσο διανοµής (π.χ. ένας ιστότοπος) να παρέχει στο κοινό τουλάχιστον τις
πληροφορίες που απαιτούνται από το εφαρµοστέο δίκαιο όσον αφορά τον χορηγό της
άδειας, την άδεια, καθώς και τον τρόπο µε τον οποίο είναι δυνατή η προσπέλαση
στην άδεια, η σύναψή της, η αποθήκευση και η αναπαραγωγή της από τον αδειούχο. 
12. Λήξη ισχύος της άδειας
Η άδεια και τα δικαιώµατα που έχουν παραχωρηθεί υπό τους όρους αυτής λήγουν
αυτοδικαίως µε την παραβίαση εκ µέρους του αδειούχου οποιουδήποτε από τους
όρους της άδειας.
Η λήξη αυτή δεν συνεπάγεται λήξη των αδειών των ατόµων στα οποία το έργο έχει
περιέλθει από τον αδειούχο υπό τους όρους της άδειας, υπό την προϋπόθεση ότι τα
άτοµα αυτά εξακολουθούν να τηρούν τους όρους της άδειας.
13. ∆ιάφορα
Με την επιφύλαξη του σηµείου 9, η άδεια αποτυπώνει την πλήρη συµφωνία µεταξύ
των µερών ως προς το αδειοδοτούµενο έργο.
Εφόσον, βάσει του εφαρµοστέου δικαίου, οποιαδήποτε ρήτρα της άδειας καθίσταται
άκυρη ή ανεκτέλεστη, τούτο δεν επηρεάζει την ισχύ ή την δυνατότητα εκτέλεσης της
άδειας στο σύνολό της. H εν λόγω ρήτρα ερµηνεύεται ή/και αναδιατυπώνεται στο
αναγκαίο µέτρο ώστε να καταστεί έγκυρη και εκτελεστή.
H Ευρωπαϊκή Επιτροπή δύναται να δηµοσιεύσει άλλες γλωσσικές αποδόσεις ή/και
νέες εκδόσεις της παρούσας άδειας, εφόσον τούτο είναι απαραίτητο και εύλογο,
χωρίς να περιορίζει τα δικαιώµατα που παραχωρούνται µε την άδεια. Οι νέες
εκδόσεις της άδειας θα δηµοσιεύονται µε αποκλειστικό αριθµό έκδοσης.
Όλες οι γλωσσικές αποδόσεις της παρούσας άδειας, οι οποίες έχουν εγκριθεί από την
Ευρωπαϊκή Επιτροπή, έχουν ισοδύναµη αξία. Τα µέρη µπορούν να επικαλεστούν την
γλωσσική απόδοση της επιλογής τους.
14. ∆ικαιοδοσία
Κάθε διαφορά που ανακύπτει από την ερµηνεία της παρούσας άδειας, µεταξύ της
Ευρωπαϊκής Επιτροπής ως χορηγού της άδειας και οποιουδήποτε αδειούχου,
υπάγεται στη δικαιοδοσία του ∆ικαστηρίου των Ευρωπαϊκών Κοινοτήτων, όπως
ορίζει το άρθρο 238 της Συνθήκης για την ίδρυση της Ευρωπαϊκής Κοινότητας.
Κάθε διαφορά µεταξύ άλλων µερών, πλην της Ευρωπαϊκής Επιτροπής, η οποία
ανακύπτει από την ερµηνεία της παρούσας άδειας, υπάγεται στην αποκλειστική
δικαιοδοσία του αρµόδιου δικαστηρίου όπου ο αδειούχος έχει την κατοικία του ή
ασκεί την κύρια δραστηριότητά του.
15. Εφαρµοστέο δίκαιο
Η παρούσα άδεια διέπεται από το δίκαιο της χώρας της Ευρωπαϊκής Ένωσης στο
οποίο ο αδειούχος έχει την κατοικία του ή την καταστατική έδρα του.
Η παρούσα άδεια διέπεται από το βελγικό δίκαιο, εάν: 
- ανακύπτει διαφορά µεταξύ της Ευρωπαϊκής Επιτροπής ως χορηγού της άδειας
και οποιουδήποτε αδειούχου,
- ο χορηγός της άδειας, πλην της Ευρωπαϊκής Επιτροπής, δεν έχει κατοικία ή
καταστατική έδρα σε χώρα της Ευρωπαϊκής Ένωσης.
=== 
Προσάρτηµα
«Συµβατές άδειες» που αναφέρονται στο σηµείο 5 της EUPL είναι
οι:
- GNU General Public License (GNU GPL) v. 2
- Open Software License (OSL) v. 2.1, v. 3.0
- Common Public License v. 1.0
- Eclipse Public License v. 1.0
- Cecill v. 2.0 
