# countrer
*Εφαρμογής υδρομέτρησης με την χρήση κινητού τηλεφώνου (android)*

Οι μικροί δήμοι της Ελλάδας αντιμετωπίζουν πολλά προβλήματα από σύστασής τους με τον νόμο Καλλικράτη και έως σήμερα. 
Προβλήματα όπως μηχανογράφησης και υποστελέχωσης του ανθρώπινου δυναμικού και πολλά άλλα που 
δεν μπορούν να αναπτυχθούν στο παρόν κείμενο όμως μπορεί να ανοίξει μια συζήτηση για το 
πως η κοινότητα ΕΛ/ΛΑΚ θα μπορούσε να βοηθήσει την τοπική αυτοδιοίκηση να γίνει αποτελεσματικότερη 
και να εξοικονομήσει πόρους.

Εμείς το πρόβλημα που στοχεύουμε είναι η καταμέτρηση της κατανάλωσης νερού.
Για να μετρήσουν την κατανάλωση νερού από τα «ρολόγια» των σπιτιών, οι υπάλληλοι των δήμων 
πρέπει καθημερινά να καταγράφουν τις ενδείξεις σε χειρόγραφες σημειώσεις,
που έως το τέλος του κάθε έτους μετατρέπονταν σε ολόκληρους τόμους. 
Αυτό μπορεί να αλλάξει και η καταμέτρηση να γίνεται με τη βοήθεια ενός κινητού τηλεφώνου
και μιας εφαρμογής την οποία προτίθεμαι να δημιουργήσω, στη οποία θα καταγράφονται τα στοιχεία των μετρήσεων 
που κάνουν μέχρι τώρα οι υπάλληλοι χειρόγραφα.

Οι δήμοι χρησιμοποιούν τα παραδοσιακά τεφτέρια, που περιέχουν μια καρτέλα για κάθε ρολόι-μετρητή 
και από εκεί η οικονομική τους υπηρεσία περνάει τα στοιχεία για να εκδίδονται οι λογαριασμοί ύδρευσης 
(μέσω λογισμικού που διαθέτουν όλοι οι δήμοι). Αξίζει να σημειωθεί ότι τα τέλη ύδρευσης αποτελούν 
και το βασικό έσοδο των δήμων. Οι δε τεχνικές αναφορές για την κατάσταση του δικτύου υδροδότησης 
και των υδρομετρητών γίνεται με χειρόγραφο τρόπο με την βοήθεια καρτελών και καταστάσεων.

Η συνεχής ανάγκη για αναζήτηση εργαλείων που θα συμβάλλουν στην βελτίωση της ποιότητας των παρεχόμενων υπηρεσιών
στον χώρο αυτό μας οδηγεί στο να δημιουργήσουμε μια εφαρμογή ανοικτού κώδικα που να μπορεί
βελτιώνει την υπάρχουσα κατάσταση. Συγκεκριμένα πρόκειται για μία λύση που η καταχώρηση στοιχείων μέτρησης 
θα γίνεται από κινητά τηλέφωνα (android). Η λύση περιλαμβάνει λογισμικό σύγχρονο, ανεπτυγμένο 
πλήρως στην Ελληνική γλώσσα και σε περιβάλλον android. 
Το φορητό υπολογιστικό σύστημα αυτοματοποιεί τον τρόπο διαχείρισης λήψης στοιχείων μέτρησης (καταμέτρηση) ,
ενώ συγχρόνως μπορεί να προσφέρει ένα ολοκληρωτικά αυτοματοποιημένο περιβάλλον τεχνικής υποστήριξης 
δικτύου και παροχής πληροφοριών στους πελάτες.
